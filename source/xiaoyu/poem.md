---
layout: page
type: xiaoyu
---

***腹有诗书气自华***<br>

> “**《丑奴儿·书博山道中壁》**
>
> 宋代：辛弃疾
>
> **少年不识愁滋味，爱上层楼。爱上层楼。为赋新词强说愁。**
>
> **而今识尽愁滋味，欲说还休。欲说还休，却道天凉好个秋。**”

> “**《水调歌头·游览》**
>
> 宋代：黄庭坚
>
> 瑶草一何碧，春入武陵溪。溪上桃花无数，花上有黄鹂。**我欲穿花寻路，直入白云深处，浩气展虹霓。**只恐花深里，红露湿人衣。
>
> 坐玉石，欹玉枕。拂金徽。谪仙何处，无人伴我白螺杯。我为灵芝仙草，不为朱唇丹脸，长啸亦何为。醉舞下山去，明月逐人归。”

> “**《江城子》**
>
> 宋代：黄庭坚
>
> **新来曾被眼奚搐。不甘伏。怎拘束。**似梦还真，烦乱损心曲。见面暂时还不见，看不足、惜不足。
>
> 不成欢笑不成哭。戏人目。远山蹙。有分看伊，无分共伊宿。一贯一文跷十贯，千不足、万不足。”

> “**《蝶恋花·福州横山阁》**
>
> 宋代：李弥逊
>
> 百迭青山江一缕，十里人家，路绕南台去。榕叶满川飞白鹭，疏帘半卷黄昏雨。
>
> 楼阁峥嵘天尺五，荷芰风清，习习消袢暑。**老子人间无著处，一尊来作横山主。**”

> “**《愤题和尚诘问》**
>
> 明代：朱元璋
>
> **杀尽江南百万兵，腰前宝剑血犹腥。**
>
> **山僧不识英雄汉，只顾哓哓问姓名。**

> “**《少年游·长安古道马迟迟》**
>
> 宋代：柳永
>
> 长安古道马迟迟，高柳乱蝉嘶。夕阳鸟外，秋风原上，目断四天垂。
>
> 归云一去无踪迹，何处是前期？**狎兴生疏，酒徒萧索，不似少年时。**

------

部分搜集于网络，如有侵权请联系myfoolish@126.com，马上处理😊。